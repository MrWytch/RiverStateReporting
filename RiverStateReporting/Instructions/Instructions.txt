Vážení studenti, 

zadání úkolu pro získání zápočtu.

Pro splnění úkolu jste v roli dodavatele software, který by měl v pilotním projektu přesvědčit možného zákazníka o svých kvalitách.

Pilotním se rozumí to, že nejsou od vás očekávány všechny nezbytné funkcionality, ale že vyberete ty podstatné a pracujete v kvalitě, která zákazníka přesvědčí. 

Zadání: 

Popis obchodního případu
Zákazník má na několika řekách ve Spojených státech umístěny stanice pro monitorování hladiny řek, ty odesílají data do zatím nevytvořené aplikace.
Pokud zákazník přesvědčí potřebné instituce získá finanční podporu a může realizovat projekt v plném rozsahu.

Vaše aplikace musí umět (MVP)
Zobrazit data resp. jejich výstup tak, aby na takovém základě bylo možné jednat, odeslat varování (např. obrazovka zobrazující červeně chybu, dojde-li k překročení maximální výše hladiny)
Přijímat data v odpovídajícím formátu
Poskytovat rozhraní pro konfiguraci a definici nových stanic

Vaše aplikace může umět také např.
Umožnit konfiguraci TIMEOUT (tzn. po jaké době se jedná o chybu, nemá-li aplikace k dispozici data z příslušné stanice)
Odesílat e-maily s varováním, dojde-li k překročením
Filtrovat historické záznamy dle stanice
Přihlášení resp. ověření uživatele
Ověření API pomocí klíče resp. tokenu v hlavičce požadavku nebo jakýkoliv jiný způsob ověření
Zobrazit data v grafu
Cokoliv Vás napadne, abyste zákazníka přesvědčili o svých kvalitách.
 
Pro vyřešení úkolu využijte znalosti z prvního i druhého semestru, pro testování aplikace např. POSTMAN. Navrhněte a napište aplikaci dle svého svědomí.  Využijte databázi.

https://github.com/petitcz/vosplzen.sem2.2023k/blob/master/resources/vosplzensem22023.pdf

Zákazník Vám poskytl aplikaci emulující komunikaci ze stanic, ta je ke stažení: https://github.com/petitcz/vosplzen.sem2.2023k (vosplzen.sem2.2023.apiClient), konfiguruje se v souboru appsettings.json,
pro Váš účel ale možná budete potřebovat udělat úpravy přímo v kódu aplikace.

Pokud budete mít zájem, nabízím videohovor pro dotazy k zadání, případně doplnění látky. Mám jen prosbu, aby to nebyly individuální hovory, ale jeden společný. Může být i víkendový nebo večerní.
Doporučuji nicméně v příštích deseti dnech, anebo až v druhé polovině dubna.

Nenechte se zadáním odradit. Věřím, že si s tím poradíte stejně jako na podzim. Najděte si to, co chcete vyzkoušet a naučit se, zkrátka to, co Vás bude bavit a na to dejte důraz.
Cílem není, aby výsledek uměl všechno, ale to, co chcete prezentovat, ať je dobré.
Berte nicméně v potaz, že pro zisk zápočtu je zapotřebí NĚCO NAVÍC, než je minimum (MVP), co si vyberete, to je na Vás.
Přesvědčit možného zákazníka lze i profesionálním zpracováním.


Hodnoceno může být:

Funkcionalita (splňuje očekávání)
Ergonomie (rozhraní je pochopitelné)
Vzhled (aplikace vypadá moderně a důvěryhodně)
Stabilita (ošetření výjimek)
Bezpečnost (pouze jako bonus, mínusové body nikoliv)
 

Používejte Chat GPT.

Pokud chcete využít úlohy na pozadí (tzn. službu, která běží nezávisle na uživateli – například pro kontrolu záznamů v databázi), můžete použít např. https://www.hangfire.io/

Příklad použití je v projektu: https://github.com/petitcz/vosplzen.sem2.2023k/blob/master/vosplzen.sem2.2023k/Program.cs


Úkol odevzdávejte formou odkazu na GITHUB.

S přátelským pozdravem,

Petr Boháč

Tel.: +420 608 802 928

www.codeclimber.cz



{
"stationid":1,
"value":75,
"timestamp":"2024-02-02-T1212:30:00"
}

